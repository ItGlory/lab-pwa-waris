TOR_Section,Section_Title_Thai,Content_Thai
๑,ความเป็นมา,"ในปัจจุบันองค์กรภาครัฐและเอกชนต่างเผชิญกับความเปลี่ยนแปลงอย่างรวดเร็วจากการปฏิวัติทางดิจิทัล (Digital Transformation) ซึ่งเทคโนโลยีปัญญาประดิษฐ์ (Artificial Intelligence: AI) และโมเดลภาษาขนาดใหญ่ (Large Language Models: LLMs) ได้เข้ามามีบทบาทสำคัญในการพัฒนาระบบการจัดการข้อมูลและการวิเคราะห์เชิงลึก ทำให้สามารถตอบสนองต่อความต้องการที่หลากหลายและซับซ้อนขององค์กรได้อย่างมีประสิทธิภาพ การประปาส่วนภูมิภาค (กปภ.) ในฐานะองค์กรที่มีพันธกิจในการจัดหาและพัฒนาการให้บริการน้ำประปาอย่างยั่งยืนทั่วประเทศ ได้เล็งเห็นถึงความสำคัญของการนำเทคโนโลยีดิจิทัลมาใช้เพื่อเพิ่มประสิทธิภาพในการบริหารจัดการข้อมูลเชิงลึก ซึ่งจะช่วยปรับปรุงคุณภาพการให้บริการ และเพิ่มขีดความสามารถในการบริหารทรัพยากรน้ำได้อย่างแม่นยำและยั่งยืน

โครงการ ""ระบบวิเคราะห์และรายงานข้อมูลน้ำสูญเสียอัจฉริยะด้วยปัญญาประดิษฐ์ร่วมกับโมเดลภาษาขนาดใหญ่"" จึงถูกพัฒนาขึ้นเพื่อตอบโจทย์ความต้องการของ กปภ. ในการยกระดับระบบบริหารจัดการน้ำสูญเสียให้มีความแม่นยำและทันสมัยมากขึ้น โครงการนี้มุ่งเน้นการใช้เทคโนโลยี AI และ LLMs ในการวิเคราะห์ข้อมูลจากระบบ District Metering Area (DMA) และการบริหารจัดการข้อมูลที่เกี่ยวข้องกับการสูญเสียน้ำ เช่น อัตราการไหลของน้ำ แรงดันน้ำ ข้อมูลการซ่อมแซมท่อแตกรั่ว ข้อมูลย้อนหลัง และข้อมูลที่ได้รับจากประชาชน โดยการนำข้อมูลเหล่านี้มาประมวลผลผ่านระบบอัจฉริยะ จะช่วยให้สามารถระบุพื้นที่ที่มีความเสี่ยงสูงต่อการรั่วไหล ดำเนินการซ่อมแซมได้อย่างมีประสิทธิภาพ และลดอัตราการสูญเสียน้ำได้อย่างเป็นรูปธรรม

โครงการนี้ยังสอดคล้องกับยุทธศาสตร์ของ กปภ. ในการเป็นองค์กรดิจิทัล (Digital Organization) โดยสนับสนุนให้เกิดการใช้ข้อมูลขนาดใหญ่ (Big Data) และการวิเคราะห์ข้อมูลเชิงลึกเพื่อการบริหารจัดการอย่างแม่นยำ อีกทั้งยังช่วยลดต้นทุน ลดขั้นตอนการทำงานที่ซ้ำซ้อน และเพิ่มศักยภาพในการให้บริการประชาชนได้ดียิ่งขึ้น ระบบนี้จะช่วยให้ กปภ. สามารถนำเสนอข้อมูลที่เป็นประโยชน์ต่อผู้บริหารและหน่วยงานที่เกี่ยวข้องเพื่อการตัดสินใจเชิงยุทธศาสตร์ที่แม่นยำ นอกจากนี้โครงการดังกล่าวยังสามารถเชื่อมโยงและต่อยอดจากโครงการที่เกี่ยวข้องของ กปภ. เช่น โครงการยกระดับการพัฒนาระบบบริหารจัดการและวิเคราะห์ข้อมูลขนาดใหญ่ (BDA) โดยมุ่งเน้นการพัฒนาระบบ AI และ LLMs เพื่อทำการวิเคราะห์เชิงลึกและการแสดงผลอัจฉริยะ สนับสนุนงานการตัดสินใจเชิงยุทธศาสตร์ และช่วยลดขั้นตอนการวิเคราะห์ข้อมูลที่ซับซ้อน โดยเฉพาะการบริหารจัดการการสูญเสียน้ำอย่างมีประสิทธิภาพ การวิเคราะห์ปริมาณน้ำที่แท้จริงของผู้ใช้น้ำ และการแจ้งเตือนเมื่อมีการสูญเสียน้ำที่เกินค่ามาตรฐาน ทั้งนี้ยังช่วยคาดการณ์แนวโน้มการใช้น้ำในอนาคต ซึ่งจะช่วยให้สามารถวางแผนซ่อมบำรุงระบบท่อส่งน้ำในระยะยาวได้อย่างแม่นยำ"
คำนิยาม,คำนิยาม,"กปภ. หมายถึง การประปาส่วนภูมิภาค
ผู้เสนอราคา หมายถึง นิติบุคคลที่มีสิทธิ์เข้าเสนอราคาเพื่อเข้ามารับจ้างดำเนินการ
ผู้ว่าจ้าง หมายถึง การประปาส่วนภูมิภาค
ผู้รับจ้าง หมายถึง ผู้เสนอราคาซึ่งได้รับการพิจารณาคัดเลือกและได้ลงนามในสัญญา"
๒,วัตถุประสงค์ของโครงการ,"๒.๑ เพื่อพัฒนาและบูรณาการระบบวิเคราะห์และรายงานข้อมูลน้ำสูญเสียอัจฉริยะ ผ่านการถามและตอบด้วยเทคโนโลยีปัญญาประดิษฐ์ (AI) และโมเดลภาษาขนาดใหญ่ (LLM) ซึ่งจะช่วยสนับสนุนการบริหารจัดการน้ำสูญเสียของกปภ. ให้มีประสิทธิภาพมากขึ้น
๒.๒ เพื่อยกระดับการบริหารจัดการน้ำสูญเสียให้รวดเร็วยิ่งขึ้น โดย ปรับปรุงกระบวนการตรวจจับและวิเคราะห์ข้อมูลน้ำสูญเสีย ด้วยอัลกอริทึมที่มการตรวจจับความผิดปกติ (Anomaly Detection) สู่การออกรายงานอัตโนมัติรายวัน
๒.๓ เพื่อสนับสนุนการวางแผนและการตัดสินใจเชิงยุทธศาสตร์ โดยอาศัยข้อมูลรายงานน้ำสูญเสีย ข้อมูลเชิงคาดการณ์ และข้อมูลอื่นๆ ที่เกี่ยวข้อง"
๓,คุณสมบัติผู้เสนอราคา,"๓.๑ มีความสามารถตามกฎหมาย
๓.๒ ไม่เป็นบุคคลล้มละลาย
๓.๓ ไม่อยู่ระหว่างเลิกกิจการ
๓.๔ ไม่เป็นบุคคลซึ่งอยู่ระหว่างถูกระงับการยื่นข้อเสนอหรือทำสัญญากับหน่วยงานของรัฐไว้ชั่วคราว เนื่องจากเป็นผู้ที่ไม่ผ่านเกณฑ์การประเมินผลการปฏิบัติงานของผู้ประกอบการตามระเบียบที่รัฐมนตรีว่าการกระทรวงการคลังกำหนดตามที่ประกาศเผยแพร่ในระบบเครือข่ายสารสนเทศของกรมบัญชีกลาง
๓.๕ ไม่เป็นบุคคลซึ่งถูกระบุชื่อไว้ในบัญชีรายชื่อผู้ทิ้งงานและได้แจ้งเวียนชื่อให้เป็นผู้ทิ้งงานของหน่วยงานรัฐในระบบเครือข่ายสารสนเทศของกรมบัญชีกลาง ซึ่งรวมถึงนิติบุคคลที่ผู้ทิ้งงานเป็นหุ้นส่วนผู้จัดการ กรรมการผู้จัดการ ผู้บริหาร ผู้มีอำนาจในการดำเนินงานในกิจการของนิติบุคคลนั้นด้วย
๓.๖ มีคุณสมบัติและไม่มีลักษณะต้องห้ามตามที่คณะกรรมการนโยบายการจัดซื้อ จัดจ้างและการบริหารพัสดุภาครัฐกำหนดในราชกิจจานุเบกษา
๓.๗ เป็นนิติบุคคล ผู้มีอาชีพรับจ้างงานที่ประกวดราคาอิเล็กทรอนิกส์ดังกล่าว
๓.๘ ผู้เสนอราคาไม่เป็นผู้มีผลประโยชน์ร่วมกันกับผู้ยื่นข้อเสนอรายอื่นที่เข้ายื่นข้อเสนอให้แก่ กปภ. ณ วันประกาศประกวดราคาอิเล็กทรอนิกส์ หรือไม่เป็นผู้กระทำการอันเป็นการขัดขวางการแข่งขันอย่างเป็นธรรม ในการประกวดราคาอิเล็กทรอนิกส์ครั้งนี้
๓.๙ ผู้เสนอราคาไม่เป็นผู้ได้รับเอกสิทธิ์หรือความคุ้มกัน ซึ่งอาจปฏิเสธไม่ยอมขึ้นศาลไทยเว้นแต่รัฐบาลของผู้ยื่นข้อเสนอได้มีคำสั่งให้สละเอกสิทธิ์ความคุ้มกันเช่นว่านั้น
๓.๑๐ ผู้เสนอราคาต้องลงทะเบียนที่มีข้อมูลถูกต้องครบถ้วนในระบบจัดซื้อจัดจ้างภาครัฐด้วยอิเล็กทรอนิกส์ (Electronic-Government Procurement: e-GP) ของกรมบัญชีกลาง
๓.๑๑ ผู้ยื่นข้อเสนอ ต้องมีผลงานในการดำเนินงานที่เกี่ยวข้องกับการพัฒนาระบบสารสนเทศที่เกี่ยวข้องกับปัญญาประดิษฐ์ในรูปแบบ Web Application หรือ Application โดยต้องเป็นผลงานที่เป็นคู่สัญญาโดยตรงกับหน่วยงานราชการหรือรัฐวิสาหกิจ โดยจะต้องแนบสำเนาหนังสือรับรองผลงาน หรือสำเนาสัญญาพร้อมรับรองสำเนาถูกต้องที่ส่งมอบงานเสร็จสิ้นแล้วมาพร้อมกัน ในวันที่ยื่นข้อเสนอโครงการ
๓.๑๒ ผู้ยื่นข้อเสนอที่ยื่นข้อเสนอในรูปแบบของ ""กิจการร่วมค้า"" ต้องมีคุณสมบัติดังนี้
(๑) การกำหนดสัดส่วนในการเข้าร่วมค้าของคู่สัญญา กรณีที่ข้อตกลงฯ กำหนดให้ผู้เข้าร่วมค้ารายใดรายหนึ่งเป็นผู้เข้าร่วมค้าหลักข้อตกลงฯ จะต้องมีการกำหนดสัดส่วนหน้าที่ และความรับผิดชอบในปริมาณงาน สิ่งของ หรือมูลค่าตามสัญญาของผู้เข้าร่วมค้าหลักมากกว่าผู้เข้าร่วมค้ารายอื่นทุกราย
(๒) กรณีที่ข้อตกลงฯ กำหนดให้ผู้เข้าร่วมค้ารายใดรายหนึ่งเป็นผู้เข้าร่วมค้าหลักกิจการร่วมค้านั้นต้องใช้ผลงานของผู้เข้าร่วมค้าหลักรายเดียวเป็นผลงานของกิจการร่วมค้าที่ยื่นข้อเสนอ สำหรับข้อตกลงฯ ที่ไม่ได้กำหนดให้ผู้เข้าร่วมค้ารายใดเป็นผู้เข้าร่วมค้าหลักผู้เข้าร่วมค้าทุกรายจะต้องมีคุณสมบัติครบถ้วนตามเงื่อนไขที่กำหนดไว้ในเอกสารเชิญชวน
(๓) การยื่นข้อเสนอของกิจการร่วมค้า
(๓.๑) กรณีที่ข้อตกลงฯ กำหนดให้มีการมอบหมายผู้เข้าร่วมค้ารายใดรายหนึ่งเป็นผู้ยื่นข้อเสนอ ในนามกิจการร่วมค้า การยื่นข้อเสนอดังกล่าวไม่ต้องมีหนังสือมอบอำนาจ สำหรับข้อตกลงฯ ที่ไม่ได้กำหนดให้ผู้เข้าร่วมค้ารายใดเป็นผู้ยื่นข้อเสนอผู้เข้าร่วมค้าทุกรายจะต้องลงลายมือชื่อในหนังสือมอบอำนาจให้ผู้เข้าร่วมค้ารายใดรายหนึ่งเป็นผู้ยื่นข้อเสนอในนามกิจการร่วมค้า
(๓.๒) การยื่นข้อเสนอด้วยวิธีประกวดราคาอิเล็กทรอนิกส์ (e-bidding) ให้ผู้เข้าร่วมค้าที่ได้รับมอบหมายหรือมอบอำนาจตามข้อ (๓.๑) ดำเนินการซื้อเอกสารประกวดราคาอิเล็กทรอนิกส์ กรณีที่มีการจำหน่ายเอกสารซื้อหรือจ้าง
๓.๑๓ ผู้เสนอราคาจะต้องมีที่มงานที่มีความรู้ความเชี่ยวชาญในด้านที่เกี่ยวข้องกับโครงการโดยกรอบแบบฟอร์มประวัติที่มงานตาม ภาคผนวก ก พร้อมแนบหลักฐานประวัติการทำงาน การศึกษา และประสบการณ์การทำงาน โดยมี ตำแหน่ง จำนวนคน วุฒิการศึกษา ประสบการณ์ในตำแหน่ง เป็นเกณฑ์ขั้นต่ำที่กำหนด ตามรายละเอียดตาราง ดังนี้ (แนบเป็นเอกสารตอนยื่นเสนอราคา)"
๓-ตาราง,ตารางบุคลากร,"ลำดับ ๑. ที่ปรึกษาโครงการด้านปัญญาประดิษฐ์ จำนวน ๑ คน ปริญญาเอก (ICT หรือสาขาที่เกี่ยวข้อง) ประสบการณ์ ๑๒ ปี รายละเอียด: เชี่ยวชาญด้าน Machine Learning, Deep Learning, NLP มีประสบการณ์ในการพัฒนา AI สำหรับวิเคราะห์ข้อมูล
ลำดับ ๒. ที่ปรึกษาโครงการด้านการพัฒนาระบบสารสนเทศ จำนวน ๑ คน ปริญญาเอก (ICT หรือสาขาที่เกี่ยวข้อง) ประสบการณ์ ๑๐ ปี รายละเอียด: เชี่ยวชาญด้านการออกแบบและพัฒนาระบบสารสนเทศ มีประสบการณ์ในการพัฒนาระบบฐานข้อมูลขนาดใหญ่ มีประสบการณ์ในการพัฒนา API
ลำดับ ๓. ผู้จัดการโครงการ (Project manager) จำนวน ๑ คน ปริญญาโท (ICT หรือสาขาที่เกี่ยวข้อง) ประสบการณ์ ๑๒ ปี รายละเอียด: มีประสบการณ์ในการบริหารจัดโครงการพัฒนาระบบ มีความรู้ความเข้าใจใน Agile methodology มีทักษะในการสื่อสารและประสานงาน
ลำดับ ๔. ผู้เชี่ยวชาญด้านโมเดลภาษาขนาดใหญ่ (LLM Specialist) จำนวน ๑ คน ปริญญาโท (ICT หรือสาขาที่เกี่ยวข้อง) ประสบการณ์ ๑๐ ปี รายละเอียด: เชี่ยวชาญด้าน LLMs เช่น GPT-๓, BERT มีประสบการณ์ในการ Fine-tuning LLMs มีประสบการณ์ในการนำ LLMs มาประยุกต์ใช้กับงานวิเคราะห์ข้อมูล
ลำดับ ๕. ผู้เชี่ยวชาญด้านการวิเคราะห์ข้อมูลเชิงลึก (Data Analytic Specialist) จำนวน ๑ คน ปริญญาโท (ICT หรือสาขาที่เกี่ยวข้อง) ประสบการณ์ ๕ ปี รายละเอียด: เชี่ยวชาญด้าน Data Mining, Data Visualization มีประสบการณ์ในการใช้เครื่องมือวิเคราะห์ข้อมูล เช่น Python, Tableau มีประสบการณ์ในการวิเคราะห์ข้อมูลขนาดใหญ่
ลำดับ ๖. ผู้เชี่ยวชาญด้านปัญญาประดิษฐ์ (AI Specialist) จำนวน ๑ คน ปริญญาโท (ICT หรือสาขาที่เกี่ยวข้อง) ประสบการณ์ ๕ ปี รายละเอียด: เชี่ยวชาญด้าน Machine Learning, Deep Learning มีประสบการณ์ในการพัฒนา AI model มีประสบการณ์ในการใช้ AI framework เช่น TensorFlow, PyTorch เชี่ยวชาญด้าน Data Mining Data Visualization มีประสบการณ์ในการใช้เครื่องมือวิเคราะห์ข้อมูล เช่น Python, MS Power BI มีประสบการณ์ในการวิเคราะห์ข้อมูลขนาดใหญ่
ลำดับ ๗. นักวิเคราะห์ออกแบบระบบอาวุโส (Senior System Analyst & Solution Architect) จำนวน ๑ คน ปริญญาตรี (ICT หรือสาขาที่เกี่ยวข้อง) ประสบการณ์ ๑๐ ปี รายละเอียด: มีประสบการณ์ในการวิเคราะห์และออกแบบระบบฐานข้อมูล มีประสบการณ์ในการออกแบบระบบ Web Application มีความรู้ความเข้าใจใน Microservices architecture
ลำดับ ๘. นักพัฒนาโปรแกรมคอมพิวเตอร์ อาวุโส (Frontend & Backend Senior Developer) จำนวน ๑ คน ปริญญาตรี (ICT หรือสาขาที่เกี่ยวข้อง) ประสบการณ์ ๑๐ ปี รายละเอียด: เชี่ยวชาญภาษา Java, Python หรือภาษาอื่นๆ ที่เกี่ยวข้อง มีประสบการณ์ในการพัฒนา Web Application ด้วย framework ต่างๆ มีประสบการณ์ในการพัฒนา RESTful API
ลำดับ ๙. นักพัฒนาโปรแกรมคอมพิวเตอร์ (Frontend & Backend Developer) จำนวน ๑ คน ปริญญาตรี (ICT หรือสาขาที่เกี่ยวข้อง) ประสบการณ์ ๕ ปี รายละเอียด: มีประสบการณ์ในการพัฒนา Web Application ด้วย framework ต่างๆ มีความรู้พื้นฐานด้าน HTML, CSS, JavaScript
ลำดับ ๑๐. พนักงานทดสอบระบบ (Tester & Tester Integration) จำนวน ๑ คน ปริญญาตรี (ICT หรือสาขาที่เกี่ยวข้อง) ประสบการณ์ ๕ ปี รายละเอียด: มีประสบการณ์ในการทดสอบระบบ Web Application มีความรู้ความเข้าใจในการทดสอบ API มีประสบการณ์ในการใช้เครื่องมือทดสอบซอฟต์แวร์
ลำดับ ๑๑. เจ้าหน้าที่จัดทำเอกสาร จำนวน ๑ คน ปริญญาตรี ประสบการณ์ ๓ ปี รายละเอียด: มีทักษะในการใช้ Microsoft Office มีประสบการณ์ในการจัดทำเอกสารโครงการ เช่น รายงานการประชุม
ลำดับ ๑๒. เจ้าหน้าที่ประสานงานโครงการ จำนวน ๑ คน ปริญญาตรี ประสบการณ์ ๒ ปี รายละเอียด: มีทักษะในการสื่อสารและประสานงาน มีประสบการณ์ในการติดต่อประสานงานกับหน่วยงานต่างๆ"
๔,ขอบเขตงาน,"๔.๑ ด้านการบริหารโครงการ
๔.๑.๑ ผู้รับจ้างต้องให้บุคลากรในโครงการลงนามหนังสือรับรองไม่เปิดเผยข้อมูล อันเป็นความลับใดๆ หรือ ข้อมูลอื่นใดทั้งหมด หรือบางส่วน ที่ได้รับรู้มาจาก กปภ. ให้ผู้อื่นทราบ โดยมีได้รับความยินยอมจาก กปภ. หากผู้รับจ้างนำไปเปิดเผย จะต้องรับผิดตามกฎหมาย โดยจัดทำหนังสือรับรองให้ กปภ.ภายใน ๑๕ วัน นับถัดจากวันลงนามในสัญญา
๔.๑.๒ ผู้รับจ้างต้องจัดทำแผนการดำเนินโครงการ โดยจัดให้มีการประชุมเริ่มโครงการ (Kick-off Meeting) ภายใน ๑๕ วัน นับถัดจากวันลงนามในสัญญา โดยมีรายละเอียดดังนี้
๔.๑.๒.๑ นำเสนอภาพรวมโครงการ, แผนดำเนินงาน และแนวทางการบริหารโครงการ
๔.๑.๒.๒ แนะนำทีมงานหลักของโครงการ พร้อมกำหนดช่องทางการสื่อสาร และการประสานงานของโครงการ
๔.๑.๓ ผู้รับจ้างต้องเข้าศึกษา ลักษณะระบบงาน และฐานข้อมูล ที่เกี่ยวข้องกับการดำเนินโครงการ รวมทั้งศึกษาความต้องการดำเนินโครงการของ กปภ. จากผู้บริหาร โดยละเอียด โดยหน่วยงานที่จะเข้าไปศึกษา ต้องมี กปภ.สาขาทั้ง ๓ ระดับ (ชั้น๒ ชั้น๑ ชั้น๑(พิเศษ)) กปภ.เขต และระดับฝ่าย โดยผู้รับจ้างต้องทำหนังสือแจ้ง กปภ. ล่วงหน้า ก่อนเข้ามาดำเนินงาน ทั้งนี้ผู้รับจ้างจะเป็นผู้รับผิดชอบค่าใช้จ่ายในการดำเนินงานและการจัดประชุมทั้งหมด
๔.๑.๔ จัดทำรายงานขั้นต้น (Inception Report) ได้แก่ แผนการดำเนินงานทั้งโครงการ และสรุปผลการเข้า ศึกษา วิเคราะห์โดยละเอียด โดยประกอบด้วย
๔.๑.๔.๑ วัตถุประสงค์โครงการ
๔.๑.๔.๒ โครงสร้างบุคลากร ระบุเจ้าหน้าที่ ที่มีหน้าที่ในแต่ละส่วนงาน โดยละเอียด
๔.๑.๔.๓ แผนการปฏิบัติงานตลอดโครงการ โดยละเอียด
๔.๑.๔.๔ ผลการศึกษาความต้องการ และการวิเคราะห์ปัญหาโดยละเอียด
๔.๑.๔.๕ แผนการฝึกอบรม เนื้อหาหลักสูตร
๔.๑.๔.๖ จัดทำ Inception Report เป็นรูปเล่มรายงาน จำนวน ๒ เล่ม และเป็นเอกสารอิเล็กทรอนิกส์
๔.๑.๕ ผู้รับจ้างต้องเข้ามารายงานผลการดำเนินโครงการ และรายงานสถานะการทำงานของระบบ ต่อคณะกรรมการตรวจรับพัสดุ อย่างน้อยเดือนละ ๑ ครั้ง ทั้งนี้ผู้รับจ้างจะเป็นผู้รับผิดชอบค่าใช้จ่ายในการดำเนินงานและการจัดประชุมทั้งหมด โดยมีการรายงานอย่างน้อย ดังนี้
๔.๑.๕.๑ ความคืบหน้าของงาน
๔.๑.๕.๒ ปัญหาและอุปสรรค
๔.๑.๕.๓ แนวทางการแก้ไขปัญหา
๔.๑.๕.๔ งานที่จะดำเนินการในช่วงต่อไป
๔.๑.๖ ผู้รับจ้างต้องจัดทำ บันทึกผล รายงานและจัดเก็บองค์ความรู้ โดยรวบรวมข้อมูลจากระบบงานที่ดำเนินการในโครงการนี้ เพื่อนำไปใช้รายงานผลการดำเนินงาน ติดตามตรวจสอบความก้าวหน้า ปัญหาอุปสรรค และแนวทางแก้ไข ตลอดจนจัดทำรายงานการประชุมและเอกสารที่เกี่ยวข้อง เพื่อให้เจ้าหน้าที่สามารถติดตามผลได้อย่างต่อเนื่อง โดยผู้รับจ้างต้องนำข้อมูลในระบบ รวมทั้งเอกสารหลักฐานต่าง ๆ (ฉบับสมบูรณ์) จัดเก็บในรูปแบบอิเล็กทรอนิกส์ เพื่อใช้เป็นองค์ความรู้ขององค์กรหลังสิ้นสุดโครงการ
๔.๑.๗ ผู้รับจ้างต้องกำหนดแนวทางในการพัฒนาโปรแกรมประยุกต์บนเว็บ (Web application) อย่างมั่นคงปลอดภัย เช่น พิจารณาใช้หลักการ DevSecOps ตั้งแต่ขั้นตอนการพัฒนาจนถึงการใช้งานจริง โดยมีการคำนึงถึงสิ่งสำคัญในการรักษาความมั่นคงปลอดภัยในการพัฒนาโปรแกรมประยุกต์บนเว็บ
๔.๑.๘ ผู้รับจ้างต้องพิจารณาปัจจัยเสี่ยงด้านความมั่นคงปลอดภัยของเว็บไซต์ที่พบได้บ่อย ของมูลนิธิ OWASP ในการพัฒนาโปรแกรมประยุกต์บนเว็บ (Web Application)"
๔.๒,สถาปัตยกรรมระบบและข้อกำหนดการเข้าถึง,"ผู้รับจ้างต้องออกแบบและติดตั้งระบบตาม สถาปัตยกรรมแบบผสมผสาน (Hybrid Architecture) โดยมีข้อกำหนดดังนี้
๔.๒.๑ ระบบหลักภายในองค์กร (Primary On-Premise Deployment) ผู้รับจ้างต้องจัดหาเครื่องคอมพิวเตอร์แม่ข่ายประสิทธิภาพสูง (High Performance Server) พร้อมทั้งดำเนินการติดตั้ง ทดสอบการทำงาน และปรับแต่งระบบภายในห้องเซิร์ฟเวอร์ของ กปภ. โดยเครื่องแม่ข่ายต้องรองรับการประมวลผล AI และมีคุณสมบัติสำคัญ อย่างน้อย ดังนี้
๔.๒.๑.๑ มีหน่วยประมวลผลกลาง (Processor) รุ่นล่าสุด ที่มีจำนวน Physical Core ขนาดไม่น้อยกว่า ๒๕ Cores โดยทำงานที่ความถี่สัญญาณนาฬิกา (Clock Speed) ไม่น้อยกว่า ๒.๒ GHz หรือดีกว่า จำนวนไม่น้อยกว่า ๒ หน่วย
๔.๒.๑.๒ มี L๓ Cache ของหน่วยประมวลผลกลางขนาดไม่น้อยกว่า ๕๕ MB
๔.๒.๑.๓ มีหน่วยความจำ (Memory) ชนิด DDR๕ ขนาดรวมไม่น้อยกว่า ๕๑๒ GB
๔.๒.๑.๔ มีหน่วยควบคุมในการจัดการ RAID ที่รองรับการทำ RAID ๐/๑/๑๐/๕/๕๐/๖/๖๐ ได้เป็นอย่างน้อย
๔.๒.๑.๕ มีหน่วยเก็บข้อมูล (Hard Disk) แบบ Hot-swap SSD หรือดีกว่า ที่มีขนาด ๒.๕"" ซึ่งมีขนาดความจุไม่น้อยกว่า ๓.๕ TB จำนวนไม่น้อยกว่า ๕ หน่วย
๔.๒.๑.๖ มีส่วนเชื่อมต่อกับระบบเครือข่าย (Network Controller) แบบ ๑๐/๒๕Gb จำนวนไม่น้อยกว่า ๕ Ports
๔.๒.๑.๗ มีหน่วยประมวลผลเพื่อแสดงภาพ โดยเป็นแผงวงจรเพื่อแสดงภาพแยกจากแผงวงจรหลักที่มีหน่วยความจำขนาดไม่น้อยกว่า ๔๘ GB หน่วยความจำประเภท GDDR๖ หรือดีกว่า มีประสิทธิภาพในการประมวลผลรูปแบบ Peak FP ๓๒ performance สูงสุดไม่น้อยกว่า ๕๑.๖ TFLOPS และ Peak FP๑๖ Tensor Performance สูงสุดไม่น้อยกว่า ๓๒๒.๐๕ TFLOPS จำนวนไม่น้อยกว่า ๒ หน่วย
๔.๒.๑.๘ มี Port System Management โดยเฉพาะ แบบ RJ-๔๕ ไม่น้อยกว่า ๑ Port โดยสามารถเข้าถึงด้วย Web interface ผ่านระบบเครือข่ายได้
๔.๒.๑.๙ เครื่องคอมพิวเตอร์แม่ข่ายที่นำเสนอต้องสามารถรองรับเทคโนโลยี IPMI ๒.๐, REST API และ TPM ๒.๐ ได้เป็นอย่างน้อย
๔.๒.๑.๑๐ มีหน่วยจ่ายกระแสไฟฟ้าภายในเครื่อง (Power Supply unit) ขนาดเพียงพอต่อการใช้งาน ที่มีคุณสมบัติทำงานทดแทนกันได้โดยอัตโนมัติ (Redundant) และสามารถถอดเปลี่ยนได้ทันที (Hot-swap) จำนวนไม่น้อยกว่า ๒ หน่วย
๔.๒.๑.๑๑ มีระบบพัดลมระบายความร้อนภายในเครื่อง (Fan) แบบ Redundant
๔.๒.๑.๑๒ เครื่องคอมพิวเตอร์แม่ข่ายที่เสนอ ต้องผ่านมาตรฐาน FCC (Class A), UL และ CE เป็นอย่างน้อย
๔.๒.๑.๑๓ ผู้เสนอราคาต้องได้รับการแต่งตั้งให้เป็นตัวแทนจำหน่ายอย่างเป็นทางการจากบริษัทผู้ผลิต หรือสาขาของผู้ผลิตประจำประเทศไทย (แนบเอกสารรับรอง) เพื่อให้ได้รับการสนับสนุนด้านเทคนิคและบริการหลังการขาย
๔.๒.๑.๑๔ มีระบบการเตือนถึงความเป็นไปได้ในการชำรุดเสียหายของอุปกรณ์ล่วงหน้าสำหรับ Processor, Voltage Regulator, Memory, Internal Hard Disk, Power Supplies, Fan และ RAID Controller ได้เป็นอย่างน้อย
๔.๒.๑.๑๕ มีระบบจัดการทรัพยากรแบบรวมศูนย์ที่รองรับการจัดการอุปกรณ์ที่นำเสนอมาได้ โดยสามารถแสดงรูป Physical diagram การติดตั้งอุปกรณ์จัดเก็บข้อมูลใน Rack ได้ตามการติดตั้งจริงได้ รวมถึงสามารถดูสถานะของอุปกรณ์ต่างๆ และเข้าไปจัดการอุปกรณ์จากหน้า Physical diagram ได้ และสามารถส่ง event ต่างๆ จากอุปกรณ์จัดเก็บข้อมูลไปหน่วยงาน Support ของเจ้าของผลิตภัณฑ์ได้
๔.๒.๑.๑๖ ต้องมีการรับประกันแบบ On-site Service เป็นระยะเวลาอย่างน้อย ๓ ปี"
๔.๒.๒,ระบบบนคลาวด์ภาครัฐ (Government Cloud Deployment),"ผู้รับจ้างต้องออกแบบและติดตั้งระบบให้สามารถทำงานร่วมกับโครงสร้างพื้นฐานคลาวด์ภาครัฐ (Government Cloud: G-Cloud) ที่ กปภ. เป็นผู้จัดเตรียมไว้ให้ เพื่อรองรับการประมวลผลและการขยายระบบตามความต้องการใช้งาน โดยมีข้อกำหนดดังนี้
๔.๒.๒.๑ ระบบต้องสามารถเชื่อมโยงและประมวลผลข้อมูลร่วมกันระหว่าง On-Premise Server ภายในหน่วยงานและ G-Cloud ได้โดยไม่มีค่าใช้จ่าย ภายได้สถาปัตยกรรมแบบผสมผสาน (Hybrid Architecture)
๔.๒.๒.๒ การใช้งานบน G-Cloud ต้องรองรับการประมวลผลด้าน AI/ML เช่น การเรียนรู้ของเครื่อง (Model Training), การทดสอบและปรับปรุงโมเดล (Model Validation & Tuning), และการนำโมเดลไปใช้งานจริง (Model Deployment & Inference)
๔.๒.๒.๓ ผู้รับจ้างต้องออกแบบระบบให้สามารถถ่ายโอนข้อมูลและโมเดลจาก G-Cloud กลับมาที่ On-Premise หรือย้ายไปยังระบบคลาวด์อื่นได้ โดยไม่ผูกขาดกับผู้ให้บริการรายใดรายหนึ่ง (Avoid Vendor Lock-in)"
๔.๓,การพัฒนาการเชื่อมต่อกับข้อมูลของ กปภ.,"ผู้รับจ้างจะต้องพัฒนาการเชื่อมต่อกับฐานข้อมูลขนาดใหญ่ของ กปภ. ฐานข้อมูลจากระบบบริหารจัดการน้ำสูญเสีย (District Metering Area Management Application: DMAMA) รองรับการเชื่อมต่อกับข้อมูล ในระบบ DMAMA ได้ สามารถเชื่อมโยงผ่าน API หรือ Direct DB Access หรือ ไฟล์เอกสารได้ และ สามารถดำเนินการตรวจสอบคุณภาพของข้อมูลด้านความซ้ำซ้อน, ความสมบูรณ์ และความถูกต้องของข้อมูล
๔.๓.๑ การเชื่อมต่อฐานข้อมูลและระบบงานที่เกี่ยวข้อง
๔.๓.๑.๑ ผู้รับจ้างจะต้องออกแบบแผนการบูรณาการข้อมูลระหว่างระบบๆ ร่วมกับเจ้าหน้าที่ เพื่อป้องกันการซ้ำซ้อน และการใช้ประโยชน์ของข้อมูลทั้งหมด
๔.๓.๑.๒ ผู้รับจ้างจะต้องออกแบบมาตรฐานทางเทคนิคเพื่อให้สามารถบูรณาการข้อมูลร่วมกันได้
๔.๓.๑.๓ รองรับการเชื่อมต่อกับข้อมูลผู้ใช้น้ำในแต่ละ DMA เพื่อให้รองรับการวิเคราะห์ปริมาณน้ำที่สูญเสียได้
๔.๓.๒ พัฒนา Data Pipeline อย่างน้อยดังนี้
๔.๓.๒.๑ พัฒนากระบวนการ ETL (Extract, Transform, Load) หรือรูปแบบการเชื่อมต่อที่เหมาะสม
๔.๓.๒.๒ จัดทำ Data Flow Diagram
๔.๓.๒.๓ จัดทำ Metadata และ Data Catalog
๔.๓.๒.๔ ก่อนการพัฒนาแบบจำลอง AI ผู้รับจ้างต้องทำ Data Profiling จากข้อมูลดิบในระบบ DMAMA และข้อมูลอื่นที่เกี่ยวข้อง และจัดทำ รายงานการประเมินคุณภาพข้อมูลเสนอต่อ กปภ. เพื่อระบุปัญหา เช่น ข้อมูลสูญหาย (Missing Values), ข้อมูลผิดปกติ (Outliers), หรือความไม่สอดคล้องกันของข้อมูล (Inconsistencies) พร้อมนำเสนอแผนกลยุทธ์การจัดการและเตรียมข้อมูล เพื่อแก้ไขปัญหาที่พบ"
๔.๔,การพัฒนาคลังข้อมูล,"๔.๔.๑ การพัฒนาระบบฐานข้อมูลกลาง ผู้รับจ้างจะต้องดำเนินการออกแบบและพัฒนาระบบและจัดทำโครงสร้างฐานข้อมูล (Database Scheme) ที่สามารถรองรับการจัดเก็บข้อมูลจากแหล่งข้อมูลทั้งภายในและภายนอกในรูปแบบที่หลากหลายในปริมาณมาก และรองรับการเชื่อมต่อกับฐานข้อมูลอื่นๆที่เกี่ยวข้องได้เช่น SQL Database NoSQL Data base หรือ Cloud Storage เพื่อให้สามารถประมวลผลรวมในฐานข้อมูลกลาง (Centralized Database) โดยระบบจะสามารถรองรับการจัดการดังต่อไปนี้ได้
(ก) การจัดการสิทธิ์การเข้าถึงข้อมูล (Role-base Access Control) หรือรองรับมาตรฐานการเข้ารหัส (Encryption) โดยใช้รหัสผ่านในการควบคุมการเข้าถึงระบบ
(ข) การสำรองข้อมูล (Back up) และ การกู้คืนข้อมูล (Recovery) มีการออกแบบสถาปัตยกรรมที่รองรับ Redundancy และมีแผน DR ที่ชัดเจนเพื่อให้ระบบให้บริการได้ต่อเนื่อง (Business Continuity) มีขั้นตอนและกลไก Failover ไปยังระบบคลาวด์ของหน่วยงานหรือฐานข้อมูลอื่นๆ เมื่อระบบหลักขัดข้อง โดยเป็นแบบอัตโนมัติหรือกึ่งอัตโนมัติได้
(ค) การตรวจสอบคุณภาพข้อมูล (Data Quality) เช่นความถูกต้อง (Accuracy), ความครบถ้วน (Completeness) และ ความสอดคล้อง (Consistency)
(ง) กระบวนการรวบรวมข้อมูลแบบอัตโนมัติ (Data Automation) จากแหล่งข้อมูลของ กปภ. เช่น API หรือ Database
๔.๔.๒ การพัฒนาและจัดทำระบบ Data Storage ผู้รับจ้างจะต้องดำเนินการออกแบบโครงสร้าง Data Storage เพื่อรองรับการจัดเก็บข้อมูลหลากหลายรูปแบบ (Multi-format Data Storage) เช่น ไฟล์ภาพ เอกสาร วิดีโอ หรือ เสียงเป็นต้น
๔.๔.๓ การพัฒนาฐานข้อมูลเชิงเวกเตอร์ (Vector Database) ผู้รับจ้างจะต้องดำเนินการพัฒนาข้อมูลเชิงเวกเตอร์ที่ มีประสิทธิภาพสูงสำหรับจัดเก็บข้อมูล (Embeddings) พร้อมทั้งรองรับการค้นหาด้วย Vector Similarity Search หรือ Semantic Search ได้ และสามารถทำการสำรองข้อมูล (Back up) จากฐานข้อมูลเชิงเวกเตอร์ (Vector Database) และองค์ประกอบของ RAG ที่ On-Premises ไปยังระบบสำรองบนคลาวด์ของหน่วยงานหรือฐานของหน่วยงานได้
๔.๔.๔ การพัฒนาฐานข้อมูล สามารถรองรับชุดข้อมูลที่เกี่ยวข้องกับการบริหารจัดการน้ำสูญเสียของ กปภ.ได้ โดยประกอบไปด้วยชุดข้อมูล เช่น
(ก) ข้อมูลผู้ใช้น้ำ
(ข) ข้อมูลด้านการปฏิบัติการ (การผลิตและการจำหน่ายน้ำ)
(ค) ข้อมูลการซ่อมท่อ
(ง) ข้อมูล GIS ของ กปภ."
๔.๕,การพัฒนาระบบปัญญาประดิษฐ์ (Artificial Intelligence System Development),"๔.๕.๑ การพัฒนาระบบปัญญาประดิษฐ์เบื้องหลังอัตโนมัติ (AI Shadowing) ผู้รับจ้างต้องพัฒนาระบบให้สามารถวิเคราะห์ข้อมูลในด้านการตรวจจับสัญญาณผิดปกติ (Anomaly Detection), รูปแบบการใช้น้ำที่ผิดปกติ (Pattern Recognition), การแยกแยะรูปแบบน้ำสูญเสีย ทางกายภาพและทางพาณิชย์ (Classification) การทำนายแนวโน้มอัตราน้ำสูญเสียเชิงเวลา (การทำนายแบบอนุกรมเวลา) (Time-series prediction) และการวิเคราะห์ที่เกี่ยวกับน้ำสูญเสียได้ รวมอย่างน้อย ๔ โมเดล โดยทาง กปภ. จะเป็นผู้ดำเนินการกำกับผลลัพธ์หรือคำตอบของข้อมูล (Data labeling) เพื่อใช้ในการฝึกสอนโมเดลปัญญาประดิษฐ์
ผู้รับจ้างต้องเสนอแนวทางการพัฒนาและเปรียบเทียบแบบจำลอง (Model) อย่างน้อย ๒ แนวทางที่แตกต่างกัน (เช่น Machine Learning-based, Deep Learning-based) เพื่อเปรียบเทียบประสิทธิภาพกับแบบจำลองพื้นฐาน (Baseline Model เช่น Rule-based หรือ Statistical)
ผู้รับจ้างต้องกำหนดและรายงานผลด้วยชี้วัดประสิทธิภาพของแบบจำลอง (Performance Metrics) ที่ชี้ชัดเจนสำหรับแต่ละโมเดลที่พัฒนาขึ้น เช่น การสร้างโมเดลการแยกแยะรูปแบบน้ำสูญเสีย ต้องวัดประสิทธิภาพด้วย Precision, Recall และ F๑-score เป็นต้น โดยต้องผ่านการทดสอบกับชุดข้อมูลทดสอบ (Test Dataset) ที่ตกลงร่วมกับ กปภ.
๔.๕.๒ การพัฒนาระบบปัญญาประดิษฐ์เชิงสนทนา (Large Language Model-LLM) ผู้รับจ้างต้องมีการพัฒนาระบบให้สนับสนุนการทำงานของผู้ใช้ และแปลความหมายเชิงซ้อนได้ สามารถรองรับการใช้งานผ่านระบบ On-Premise มีขนาดไม่น้อยกว่า ๗๐,๐๐๐ ล้านพารามิเตอร์ (LLM-๗๐B) สามารถใช้งานภาษาไทยได้ หรือโมเดลที่มีประสิทธิภาพดีกว่า และ สามารถทำงานในระบบที่ไม่เชื่อมต่ออินเทอร์เน็ต (Air-gapped environment) โดยมีความปลอดภัยของข้อมูลและไม่ส่งไปยังเซิร์ฟเวอร์ภายนอก โดยทางผู้รับจ้างต้องทำการนำเสนอโมเดลภาษาขนาดใหญ่ต่อ กปภ. เพื่ออนุมัติการดำเนินการติดตั้งและใช้งาน
๔.๕.๓ ระบบแจ้งเตือนผ่านเว็บแอปพลิเคชั่น (Web Application Notification System) หรือผ่านแพลตฟอร์มของ กปภ. ผู้รับจ้างจะต้องดำเนินในการรับข้อมูลและประมวลผลผ่านระบบ AI Shadowing พร้อมบันทึกผลลัพธ์ในฐานข้อมูล (Database) เพื่อสามารถแจ้งเตือนกรณีที่ระบบได้รับข้อมูลการพบค่าปริมาณน้ำสูญเสียสูงกว่าปกติจากระบบ DMAMA หรือได้รับข้อมูลการใช้น้ำผิดปกติจากมาตรวัดของผู้ใช้น้ำ โดยระบบสามารถแจ้งเตือนผ่านแพลตฟอร์มของ กปภ. พร้อมเก็บประวัติการแจ้งเตือนย้อนหลังอย่างน้อย ๖๐ วัน พร้อม Timestamp
๔.๕.๔ ระบบปัญญาประดิษฐ์สำหรับการวิเคราะห์, รายงานผล และถามตอบข้อมูล (AI Dashboard, Reporting System & Q&A System) ผู้รับจ้างจะต้องพัฒนาระบบปัญญาประดิษฐ์ (AI) ที่สามารถรองรับการวิเคราะห์ข้อมูล สร้างรายงานผลการดำเนินงาน การตอบคำถามแบบอัตโนมัติ โดยสามารถนำมาเชื่อมต่อกับแพลตฟอร์มของ กปภ. ได้ มีระบบการบริหารงานหลังบ้าน (Back-office Management) โดยความสามารถหลักของระบบ ต้องมีอย่างน้อยดังนี้
๔.๕.๔.๑ รายงานผลการทำนายผ่าน Dashboard และสามารถวิเคราะห์ข้อมูล สร้างรายงานผลอัตโนมัติได้ โดยมีคุณสมบัติที่สำคัญดังนี้
(ก) กำหนดสิทธิ์การเข้าถึง Dashboard อ้างอิงตามเขตพื้นที่รับผิดชอบของหน่วยงานย่อยตามโครงสร้างของ กปภ.
(ข) มุมมองการแสดงผลรายละเอียดการวิเคราะห์ การทำนาย หรือการแยกแยะข้อมูลน้ำสูญเสีย เป็นหน่วย ""รายวัน"" โดยแสดงผลการทำนายหรือการแยกแยะแต่ละโมเดลผ่าน Dashboard โดยให้เข้าใจง่าย และรองรับการดาวน์โหลดรายงานที่ถูกสร้างขึ้นในรูปแบบ ที่กำหนดได้
(ค) รองรับการสร้างกราฟที่เหมาะสม เช่น เส้น(Line), วงกลม(Pie), แท่ง(Bar) เป็นต้น
(ง) รองรับการจัดทำแดชบอร์ด(Dashboard) ประเภท Interactive ได้ไม่น้อยกว่า ๓ แดชบอร์ด ขึ้นอยู่กับข้อมูลที่หน่วยงานจัดทำขึ้น และสามารถ Drill-down ข้อมูลได้อย่างน้อย ๑ ระดับ เพื่อให้สามารถวิเคราะห์ข้อมูลเชิงลึกได้
(จ) รองรับการกรองและแสดงผลข้อมูลตามช่วงเวลา (Custom Date Range) โดยสามารถกำหนดช่วงเวลาได้ตามรายละเอียดของข้อมูลที่หน่วยงานต้องการใช้งาน
๔.๕.๔.๒ ระบบ AI สามารถตอบสนองอัตโนมัติ ตามเหตุการณ์หรือข้อมูลที่เกิดขึ้นด้านการถามตอบของผู้ใช้งาน โดยมีคุณสมบัติดังนี้
(ก) รองรับการสนทนาภาษาไทย
(ข) สามารถกำหนดสิทธิ์การสนทนาต่อผู้ใช้ต่อวันได้
(ค) เก็บประวัติการสนทนาได้ไม่น้อยกว่า ๓๐ วัน
๔.๕.๔.๓ รองรับการอัปโหลดไฟล์เอกสารได้ เช่น รูปแบบ Microsoft Word (.docx) หรือ Portable Document Format (.pdf)
๔.๕.๔.๔ สามารถอัปเดตฐานความรู้และระบุแหล่งที่มาของข้อมูลได้
๔.๕.๔.๕ รองรับการทำ Embedding และ Vector Search
๔.๕.๔.๖ ผู้รับจ้างต้องดำเนินการสร้างชุดข้อมูลทดสอบเฉพาะทาง (Gold Standard) ร่วมกับผู้เชี่ยวชาญของ กปภ. ชุดข้อมูลนี้ต้องประกอบด้วย (ตัวอย่าง) รายงานการวิเคราะห์น้ำสูญเสียจริง, คำถาม-คำตอบเชิงเทคนิค, และบทสรุปผู้บริหาร ที่ กปภ. ยอมรับว่าถูกต้อง เพื่อใช้เป็นมาตรฐานวัดความแม่นยำของ LLM ในการสรุปผลและใช้ศัพท์เทคนิคของ กปภ. โดยเฉพาะ
๔.๕.๕ ผู้รับจ้างต้องออกแบบระบบให้สอดคล้องกับมาตรฐานระบบการจัดการปัญญาประดิษฐ์ (Artificial Intelligence Management System – AIMS) ตามมาตรฐาน ISO/IEC ๔๒๐๐๑ เพื่อให้ระบบทำงานอย่างเป็นระเบียบ โปร่งใส ปลอดภัย และมีการควบคุมความเสี่ยงด้าน AI
๔.๕.๖ ระบบปัญญาประดิษฐ์ต้องมีการกำหนด Guardrails สำหรับการใช้งาน เพื่อควบคุมไม่ให้เกิดการให้ข้อมูลที่ผิดพลาด เนื้อหาไม่เหมาะสม หรือการใช้งานที่อาจสร้างความเสี่ยงต่อองค์กร"
๔.๖,การทดสอบระบบงาน,"ผู้รับจ้างจะต้องปฏิบัติตามนโยบาย แนวทาง คู่มือด้านปัญญาประดิษฐ์ตามที่ กปภ. กำหนด และมีการทดสอบระบบงาน โดยมีรายละเอียดอย่างน้อย ดังนี้
๔.๖.๑ วางแผนการดำเนินการทดสอบระบบงานทั้งหมด
๔.๖.๒ การทดสอบการทำงานร่วมกัน (System Integration Testing)
(ก) ทดสอบการเชื่อมต่อระหว่างระบบย่อย
(ข) ทดสอบการทำงานของ API
(ค) ทดสอบการทำงานร่วมกับระบบภายนอก
(ง) ทดสอบการทำงานของระบบทั้งหมด
๔.๖.๓ การทดสอบการยอมรับของผู้ใช้งานระบบ (User Acceptance Testing)
๔.๖.๔ การทดสอบประสิทธิภาพการทำงาน (Performance Testing)
(ก) ตรวจสอบความเร็วและความเสถียรของระบบภายใต้ภาระงานต่าง ๆ
(ข) ตรวจสอบผลการทดสอบเบื้องหลังปัญญาประดิษฐ์
๔.๖.๕ การทดสอบความปลอดภัย (Security Testing) มาตรการป้องกันและการเข้าถึงระบบ
๔.๖.๖ จัดทำเอกสารการทดสอบระบบและสรุปผล"
๔.๗,ด้านการจัดฝึกอบรม,"หลักสูตรการฝึกอบรมจำนวน ๔๐ คนเป็นอย่างน้อย แยกตามกลุ่มงานและเหมาะสมกับคุณสมบัติผู้เข้าอบรม โดยครอบคลุมทั้งการอบรมเชิงทฤษฎีและการฝึกปฏิบัติ (On-the-Job Training) แบ่งกลุ่มผู้เข้าอบรม ดังนี้
๔.๗.๑ หลักสูตรกลุ่มผู้ดูแลและพัฒนาระบบ (System Administrators & Technical Staff) จำนวน ๑ วัน วันละไม่น้อยกว่า ๖ ชั่วโมง
๔.๗.๒ หลักสูตรกลุ่มผู้ใช้งานระบบ (End Users) จำนวน ๑ วัน วันละไม่น้อยกว่า ๒ ชั่วโมง
ผู้รับจ้างจะต้องจัดหาสถานที่ฝึกอบรมที่เหมาะสม พร้อมทั้งจัดหาอาหารกลางวัน และอาหารว่าง ในทุกหลักสูตร และจัดทำเอกสารสื่อการสอน ในแต่ละหลักสูตร โดยจัดทำเป็นรูปเล่มอย่างน้อยหลักสูตรละ ๑ เล่ม และเอกสารอิเล็กทรอนิกส์ ทั้งนี้ผู้รับจ้างจะเป็นผู้รับผิดชอบค่าใช้จ่ายในส่วนนี้ทั้งหมด"
๕,การส่งมอบงาน,"ผู้รับจ้างจะต้องดำเนินการให้แล้วเสร็จภายใน ๒๗๐ วัน นับถัดจากวันลงนามในสัญญาโดยผู้รับจ้างต้องดำเนินการดังนี้
๕.๑ งานงวดที่ ๑ ผู้รับจ้างต้องส่งมอบงานภายใน ๓๐ วัน นับถัดจากวันลงนามในสัญญา
ลำดับ ๑ เอกสารการลงนามหนังสือรับรองไม่เปิดเผยข้อมูลอันเป็นความลับ รายละเอียดตามข้อกำหนดขอบเขตของงาน (Terms of Reference: TOR) ข้อ ๔.๑.๑ จำนวนชุด ๒
ลำดับ ๒ เอกสารแผนการดำเนินโครงการ และรายละเอียดตาม ข้อ ๔.๑.๒ จำนวนชุด ๒
ลำดับ ๓ รายงานการจัดตั้งที่มงานด้านต่างๆของโครงการในส่วนของผู้รับจ้างประกอบด้วย โครงสร้างทีมงาน, ชื่อ-สกุล, ตำแหน่งหน้าที่ความรับผิดชอบและช่องทางการติดต่อ) จำนวนชุด ๒
ลำดับ ๔ รายงานขั้นต้น (Inception Report) ตาม TOR ข้อ ๔.๑.๔ จำนวนชุด ๒
ลำดับ ๕ รายงานความก้าวหน้าผลการดำเนินโครงการ จำนวนชุด ๒

๕.๒ งานงวดที่ ๒ ผู้รับจ้างต้องส่งมอบงานภายใน ๑๒๐ วัน นับถัดจากวันลงนามในสัญญา
ลำดับ ๑ รายงานผลการศึกษา ลักษณะระบบงาน และฐานข้อมูล ที่เกี่ยวข้องกับการดำเนินโครงการ รวมทั้งศึกษาความต้องการดำเนินโครงการของ กปภ.โดยละเอียดตาม TOR ข้อ ๔.๑.๓ (เอกสารความต้องการของผู้ใช้งาน : User Requirement Document) จำนวนชุด ๒
ลำดับ ๒ เอกสารวิเคราะห์และออกแบบระบบ (Software Design Specification) ของระบบทั้งหมด พร้อมหน้าส่วนติดต่อผู้ใช้งาน (UX/UI Design) จำนวนชุด ๒
ลำดับ ๓ รายงานความก้าวหน้าผลการดำเนินโครงการ จำนวนชุด ๒

๕.๓ งานงวดที่ ๓ ผู้รับจ้างต้องส่งมอบงานภายใน ๑๔๐ วัน นับถัดจากวันลงนามในสัญญา
ลำดับ ๑ ติดตั้งและส่งมอบระบบคอมพิวเตอร์ให้พร้อมใช้งานได้อย่างสมบูรณ์ตามขอบเขตงานที่กำหนด พร้อมทดสอบให้สามารถใช้งานได้อย่างถูกต้อง พร้อมแผนผัง Diagram การเชื่อมระบบ ตาม TOR ข้อ ๔.๒.๑ (พร้อมส่งเอกสารรายละเอียดการติดตั้ง) จำนวนชุด ๒
ลำดับ ๒ ติดตั้งระบบบนคลาวด์ภาครัฐ (Government Cloud Deployment) ตาม TOR ข้อ ๔.๒.๒ (พร้อมส่งเอกสารรายละเอียดการติดตั้ง) จำนวนชุด ๒
ลำดับ ๓ ส่งมอบงานการพัฒนาการเชื่อมต่อกับข้อมูลของ กปภ. ตาม TOR ข้อ ๔.๓ จำนวนชุด ๒
ลำดับ ๔ ส่งมอบงานพัฒนาคลังข้อมูล ตาม TOR ข้อ ๔.๔ จำนวนชุด ๒
ลำดับ ๕ ส่งมอบการพัฒนาระบบปัญญาประดิษฐ์ ตาม TOR ข้อ ๔.๕ จำนวนชุด ๒
ลำดับ ๖ รายงานผลการทดสอบระบบงาน ตาม TOR ข้อ ๔.๖ จำนวนชุด ๒
ลำดับ ๗ คู่มือการใช้งานระบบ จำนวนชุด ๒

๕.๔ งานงวดที่ ๔ ผู้รับจ้างต้องส่งมอบงานภายใน ๒๗๐ วัน นับถัดจากวันลงนามในสัญญา
ลำดับ ๑ เอกสารสรุปผลการจัดอบรม ตามTOR ข้อ ๔.๗ จำนวนชุด ๒
ลำดับ ๒ เอกสารการออกแบบและคู่มือการใช้งานฉบับสมบูรณ์ จำนวนชุด ๒"
๖,การชำระเงิน,"กปภ.จะชำระค่าจ้างให้กับผู้รับจ้าง หลังจากคณะกรรมการตรวจรับพัสดุของ กปภ. ได้พิจารณาแล้ว เห็นว่าผู้รับจ้างได้ดำเนินการตามสัญญาและส่งมอบงานในแต่ละงวดเรียบร้อยแล้ว ตามที่ กปภ. กำหนดโดยแบ่งเป็น ๔ งวด ดังนี้
๖.๑ งวดที่ ๑ สำหรับงานที่ส่งมอบข้อ ๕.๑ จ่ายให้ ๑๕ % ของวงเงินค่าจ้างตามสัญญา
๖.๒ งวดที่ ๒ สำหรับงานที่ส่งมอบข้อ ๕.๒ จ่ายให้ ๓๐ % ของวงเงินค่าจ้างตามสัญญา
๖.๓ งวดที่ ๓ สำหรับงานที่ส่งมอบข้อ ๕.๓ จ่ายให้ ๔๐ % ของวงเงินค่าจ้างตามสัญญา
๖.๔ งวดที่ ๔ สำหรับงานที่ส่งมอบข้อ ๕.๔ จ่ายให้ ๑๕ % ของวงเงินค่าจ้างตามสัญญา"
๗,อัตราค่าปรับ,"๗.๑ กรณีผู้รับจ้างไม่สามารถทำงานให้แล้วเสร็จตามเวลาที่กำหนดไว้ในสัญญา ผู้รับจ้างจะต้องชำระค่าปรับให้แก่ผู้ว่าจ้างเป็นรายวัน (เศษของวันคิดเป็น ๑ วัน) อัตราร้อยละ ๐.๑ (จุดหนึ่งศูนย์) ของวงเงินค่าจ้างตามสัญญา(รวมภาษีมูลค่าเพิ่ม) แต่ไม่ต่ำกว่าวันละ ๑๐๐ บาท นับแต่วันที่ล่วงเลยกำหนดเวลาส่งมอบ จนถึงวันที่ผู้รับจ้างได้ส่งมอบงานให้แก่ กปภ.แล้วเสร็จ หรือจนถึงวันบอกเลิกสัญญาแล้วแต่กรณี
๗.๒ เมื่อผู้รับจ้างได้รับแจ้งปัญหาจาก กปภ. แล้วต้องดำเนินการดังนี้
๗.๒.๑ กรณีเร่งด่วนคือระบบงานไม่สามารถใช้งานได้ (ไม่รวมฮาร์ดแวร์) ผู้รับจ้างต้องให้คำแนะนำในการแก้ไขปัญหาภายใน ๖ ชั่วโมง และดำเนินการแก้ไขปัญหาให้แล้วเสร็จภายใน ๑ วัน หลังจากที่ได้รับแจ้งปัญหาจาก กปภ.
๗.๒.๒ กรณีอื่นๆ (รวมทั้ง ฮาร์ดแวร์ และซอฟต์แวร์) ผู้รับจ้างต้องให้คำแนะนำในการแก้ไขปัญหาภายใน ๑ วัน และดำเนินการแก้ไขปัญหาให้แล้วเสร็จภายใน ๕ วันหลังจากที่ได้รับแจ้งปัญหาจาก กปภ.
๗.๓ กรณีผู้รับจ้างไม่สามารถดำเนินการตามข้อ ๗.๒ ผู้รับจ้างต้องยินยอมให้ กปภ. คิดอัตราค่าปรับตามเวลา ในส่วนที่เกินกำหนดเป็นรายวัน (เศษของวันคิดเป็น ๑ วัน) ในอัตราร้อยละ ๐.๐๒๕ ของวงเงินค่าจ้างตามสัญญา(รวมภาษีมูลค่าเพิ่ม) นับถัดจากวันที่ได้รับแจ้งปัญหาจาก กปภ.
๗.๔ ในกรณี ที่ กปภ. มีความจำเป็นต้องให้ ผู้รับจ้างต้องเข้ามาดำเนินการแก้ไขปัญหาต่างๆ ณ กปภ. ผู้รับจ้างต้องเข้าดำเนินการโดยปราศจากการเรียกร้องค่าใช้จ่ายใดๆ ทั้งสิ้น
๗.๕ กรณีที่ผู้รับจ้างไม่สามารถปฏิบัติตามสัญญาได้ และจะต้องมีการปรับตามสัญญา หากจำนวนเงินค่าปรับที่ผู้รับจ้างจะต้องชำระให้แก่ กปภ. ตามสัญญาเกินร้อยละ ๑๐ ของวงเงินค่าจ้างตามสัญญา กปภ. มีสิทธิบอกเลิกสัญญาจ้าง เว้นแต่ผู้รับจ้างจะได้ยินยอมเสียค่าปรับให้แก่ กปภ. โดยไม่มีเงื่อนไขใด ๆ ทั้งสิ้น โดยจะพิจารณาผ่อนปรนการบอกเลิกสัญญาได้เข้าที่จำเป็น (ตามระเบียบกระทรวงกระทรวงการคลังว่าด้วยการจัดซื้อจัดจ้างและการบริหารพัสดุภาครัฐ พ.ศ. ๒๕๖๐ ข้อ ๑๘๓)"
๘,การรับประกันผลงาน,"๘.๑ ผู้รับจ้างจะต้องรับประกันคุณภาพงานเป็นเวลา ๑ ปี เพื่อให้คำปรึกษา แนะนำ แก้ไขปัญหาระบบงานต่างๆ โดยนับถัดจากวันตรวจรับงานงวดสุดท้ายจากคณะกรรมการตรวจรับพัสดุ โดย กปภ. ไม่ต้องเสียค่าใช้จ่ายใดๆ
๘.๒ ผู้รับจ้างต้องดำเนินการทดสอบประสิทธิภาพของแบบจำลองปัญญาประดิษฐ์ตามเกณฑ์ที่หน่วยงานกำหนด หากผลการทดสอบอยู่ในระดับที่ต้องปรับปรุง ให้ผู้รับจ้างทำการปรับจูนหรือฝึกแบบจำลองใหม่ (Retrain/Finetune) จนสามารถแสดงประสิทธิภาพตามเกณฑ์ที่ตกลงร่วมกัน
๘.๓ ก่อนวันสิ้นสุดการรับประกัน ผู้รับจ้างต้องปรับปรุงคู่มือและเอกสารต่างๆ ให้ถูกต้องและเป็นปัจจุบัน รวมทั้งส่งมอบ Source Code ที่เป็น Version ล่าสุด (ถ้ามี) ให้ กปภ. ณ วันสิ้นสุดการรับประกัน
๘.๔ ข้อมูลรายงานเอกสารผลการวิเคราะห์และการศึกษาทั้งหมดที่ใช้ในการจัดทำโครงการซึ่งผู้รับจ้างเป็นผู้ดำเนินการและจัดหามาตามสัญญานี้ จะตกเป็นกรรมสิทธิ์ของ กปภ. และผู้รับจ้างจะไม่มอบข้อมูลรายงาน เอกสาร ผลการวิเคราะห์และศึกษาตามสัญญานี้แก่ผู้หนึ่งผู้ใด หากไม่ได้รับความยินยอมเป็นลายลักษณ์อักษรจาก กปภ. ซึ่งรวมถึง Source Code ที่ได้รับการพัฒนาเพิ่มเติมให้กับ กปภ."
๙,ระยะเวลาดำเนินการ,ระยะเวลาในการดำเนินโครงการ ๒๗๐ วัน นับถัดจากวันลงนามในสัญญา
๑๐,สถานที่ติดตั้ง,"กปภ. สำนักงานใหญ่ อาคาร ๔ ชั้น ๒ ห้องศูนย์คอมพิวเตอร์"
๑๑,วงเงินในการจัดจ้าง,"ปีงบประมาณ ๒๕๖๙ จำนวนเงิน ๙,๕๗๗,๕๕๔.๙๖ บาท (เก้าล้านห้าแสนเจ็ดหมื่นเจ็ดพันห้าร้อยห้าสิบสี่บาทเก้าสิบหกสตางค์) รวมภาษีมูลค่าเพิ่ม"
๑๒,หลักเกณฑ์และสิทธิ์ในการพิจารณา,"การพิจารณาผลการยื่นข้อเสนอประกวดราคาทางอิเล็กทรอนิกส์ครั้งนี้ กปภ. จะพิจารณาตัดสิน โดยใช้หลักเกณฑ์ราคาประกอบเกณฑ์อื่น (Price Performance) โดยพิจารณาให้คะแนนตามปัจจัยหลักและน้ำหนักตามที่กำหนด ดังนี้ (รายละเอียดตาม ภาคผนวก ข)
๑๒.๑ คะแนนราคา กำหนดน้ำหนักเท่ากับ ร้อยละ ๕.๐๐
๑๒.๒ คะแนนด้านคุณภาพ กำหนดน้ำหนัก ร้อยละ ๙๕.๐๐ ประกอบด้วย
๑๒.๒.๑ แผนการบริหารงานโครงการ (ร้อยละ ๑๐.๐๐)
๑๒.๒.๒ บุคลากรประจำโครงการ (ร้อยละ ๑๐.๐๐)
๑๒.๒.๓ ผลงานด้านการพัฒนาระบบปัญญาประดิษฐ์ (ร้อยละ ๑๐.๐๐)
๑๒.๒.๔ แนวคิดการออกแบบระบบและการพัฒนาระบบ (ร้อยละ ๓๐.๐๐)
๑๒.๒.๕ ทดสอบการพิสูจน์แนวคิด (Proof of concept) (ร้อยละ ๓๕.๐๐)
ทั้งนี้กำหนดให้ผู้เสนอราคายื่นหลักฐานที่เกี่ยวข้อง ตามข้อ ๑๒.๒.๑-๑๒.๒.๓ ในวันยื่นข้อเสนอ และกำหนดให้ผู้เสนอราคา เข้ามาดำเนินการทดสอบและนำเสนอการพิสูจน์แนวคิด(Proof of concept) ตามข้อ ๑๒.๒.๔ ภายใน ๗ วันทำการนับถัดจากวันยื่นข้อเสนอ ณ การประปาส่วนภูมิภาค สำนักงานใหญ่ อาคาร ๔ ชั้น ๓ กองบริหารระบบข้อมูลสารสนเทศ เวลา ๔.๓๐ น. – ๑๖.๓๐ น.
ผู้ยื่นข้อเสนอต้องอ่านและศึกษารายละเอียดความต้องการของการประปาส่วนภูมิภาค ให้ครบถ้วนก่อนยื่นเสนอราคาและต้องทำความเข้าใจเอกสารทุกฉบับให้ชัดแจ้งไม่ว่ากรณีใดๆ ผู้ยื่นเสนอราคาจะยกขึ้นมาเป็นข้ออ้างโดยอาศัยเหตุผลจากการละเลยไม่ทำความเข้าใจละเลยการปฏิบัติตามหรืออ้างความสำคัญผิดในความหมายของข้อความในประกาศประกวดราคาอิเล็กทรอนิกส์ มิได้ และจะต้องจัดทำเอกสารข้อเสนอเป็นภาษาไทย"
๑๓,ข้อกำหนดด้านการคุ้มครองข้อมูลส่วนบุคคล,"๑๓.๑ ผู้เสนอราคาที่เข้าลงนามในสัญญา ต้องผูกพันตามข้อตกลงการประมวลผลข้อมูลส่วนบุคคล (Personal Data Processing Agreement) ในฐานะเป็นผู้ประมวลผลข้อมูลส่วนบุคคลตาม พ.ร.บ.คุ้มครองข้อมูลส่วนบุคคล พ.ศ. ๒๕๖๒
๑๓.๒ ผู้เสนอราคาที่เข้าลงนามในสัญญารับทราบ และยอมรับปฏิบัติตาม พ.ร.บ.คุ้มครองข้อมูลส่วนบุคคล พ.ศ. ๒๕๖๒ ประกาศการประปาส่วนภูมิภาค เรื่องนโยบายและแนวปฏิบัติการคุ้มครอง ข้อมูลส่วนบุคคล พ.ศ. ๒๕๖๔ (Privacy Policy) ประกาศความเป็นส่วนตัว (Privacy Notice) สำหรับคู่สัญญาและกฎหมายว่าด้วยการคุ้มครองข้อมูลส่วนบุคคลหรือกฎหมายอื่นๆที่เกี่ยวข้อง ที่มีอยู่ในปัจจุบันหรือจะมีใช้ในอนาคต เพื่อให้การคุ้มครองข้อมูลส่วนบุคคลเป็นไปโดยชอบด้วยกฎหมายและบรรลุวัตถุประสงค์ในการคุ้มครองข้อมูลส่วนบุคคล"
๑๔,ข้อกำหนดด้านความปลอดภัย อาชีวอนามัย และสภาพแวดล้อมในการทำงาน,"ผู้เสนอราคาที่เข้าลงนามในสัญญาจะต้องดำเนินการตามพระราชบัญญัติความปลอดภัยอาชีวอนามัย และสภาพแวดล้อมในการทำงาน พ.ศ. ๒๕๕๔ รวมทั้งกฎกระทรวง ประกาศ ระเบียบ เพื่อปฏิบัติตามพระราชบัญญัติดังกล่าวนี้ รวมทั้งกฎหมายอื่น ๆ ที่เกี่ยวข้อง และคู่มือว่าด้วยความปลอดภัยในการทำงานสำหรับ ผู้รับจ้าง พ.ศ. ๒๕๖๔ กองอาชีวอนามัยและความปลอดภัยการประปาส่วนภูมิภาค"
๑๕,สามารถส่งข้อคิดเห็นหรือข้อเสนอแนะ วิจารณ์ เป็นลายลักษณ์อักษร,"สถานที่ติดต่อ กองจัดหา การประปาส่วนภูมิภาค ๗๒ ซอยแจ้งวัฒนะ ๑ แขวงตลาดบางเขน เลขหลักนิ กทม. ๑๐๒๑๐
โทรศัพท์ ๐-๒๕๕๑-๘๑๒๓-๔
E-mail songklotn@pwa.co.th"
ภาคผนวก ก,แบบฟอร์มประวัติบุคลากรของผู้รับจ้างเพื่อจะปฏิบัติงานตามโครงการ,"๑. ข้อมูลทั่วไป: ตำแหน่งที่จะถือครองตามโครงการนี้, ชื่อ, อายุ, สัญชาติ, วันที่ทำงานในบริษัท, ความสามารถพิเศษ, ตำแหน่งและหน้าที่ในบริษัท
๒. คุณวุฒิ (ลำดับจากล่าสุด): สถาบันการศึกษา, ปริญญาและสาขาที่สำเร็จการศึกษา, ความชำนาญสาขาวิชาชีพ, สมาชิกสถาบันทางอาชีพ
๓. ประสบการณ์โดยสรุป (ลำดับจากล่าสุด): ผู้ว่าจ้าง, หน้าที่, ตำแหน่งและรายละเอียดโครงการที่สำคัญ
๔. ผลงานและโครงการที่ดำเนินการ
๕. คำรับรอง: ข้าพเจ้าขอรับรองและได้ลงนามเป็นหลักฐานว่าข้อมูลเหล่านี้แสดงถึงข้าพเจ้า คุณสมบัติ และประสบการณ์ของข้าพเจ้าอย่างแท้จริง"
ภาคผนวก ข,หลักเกณฑ์การพิจารณาข้อเสนอด้านคุณภาพ,"ตัวแปรหลักที่ใช้ประเมิน:
๑. ราคา น้ำหนัก ๕.๐๐ คะแนนเต็ม ๑๐๐ (คำนวณคะแนนอัตโนมัติโดยระบบ e-GP กรณีที่ระบบ e-GP ไม่สามารถให้คะแนนได้ กปภ.จะใช้วิธีคำนวณจากสูตร = ๑๐๐ – ((ราคาที่เสนอ - ราคาของผู้เสนอราคาที่เสนอต่ำที่สุด) x ๑๐๐) / ราคาของผู้เสนอราคาต่ำที่สุด)
๒. ข้อเสนอด้านคุณภาพ น้ำหนัก ๙๕.๐๐ คะแนนเต็ม ๑๐๐
๒.๑ แผนการบริหารงานโครงการ น้ำหนัก ๑๐.๐๐ คะแนนเต็ม ๑๐๐ (มีแผนดำเนินงาน ๑๐๐ คะแนน โดยมีรายละเอียดของแต่ละกิจกรรมตามขอบเขตงาน พร้อมทั้งแสดงวันที่เริ่มต้นและสิ้นสุดของแต่ละกิจกรรม พร้อมระบุผู้รับผิดชอบประกอบด้วย ผู้รับจ้าง หรือ กปภ. หรือ ดำเนินงานร่วมกัน อย่างชัดเจน ครบถ้วน และสามารถปฏิบัติงานได้จริง พร้อมแสดงตัวอย่างระบบฯ (Mockup Design) ได้ ๑๐๐ คะแนน / แสดงให้เห็นถึงแผนการบริหารจัดการตามขอบเขตของงาน อย่างชัดเจน ครบถ้วนตามที่กำหนด พร้อมแสดงตัวอย่างระบบฯ (Mockup Design) ตามที่กำหนด ได้ ๗๐ คะแนน / แสดงให้เห็นถึงแผนการบริหารจัดการตามขอบเขตของงาน และไม่ได้แสดงด้วยอย่างระบบ หรือด้วยอย่างระบบที่ไม่สมบูรณ์ตามขอบเขตงานที่กำหนด ได้ ๔๐ คะแนน / ไม่มี ได้ ๐ คะแนน)
๒.๒ บุคลากรประจำโครงการ น้ำหนัก ๑๐.๐๐ คะแนนเต็ม ๑๐๐ (บุคลากรประจำโครงการมีคุณสมบัติตามที่กำหนด ตามข้อ๓.๑๓)
๒.๒.๑ ที่ปรึกษาโครงการด้านปัญญาประดิษฐ์ (๑.๑ ตั้งแต่ ๑๕ ปีขึ้นไป ได้ ๔๐ คะแนน, ๑.๒ จำนวน ๑๒-๑๔ ปี ได้ ๓๐ คะแนน, ๑.๓ น้อยกว่า ๑๒ ปี ได้ ๐ คะแนน / ๒. จำนวนผลงานการเป็นที่ปรึกษาโครงการด้านปัญญาประดิษฐ์ ๒.๑ มากกว่า ๑ โครงการ ได้ ๑๐ คะแนน, ๒.๒ จำนวน ๑ โครงการ ได้ ๕ คะแนน, ๒.๓ ไม่เคยมีผลงาน ได้ ๐ คะแนน)
๒.๒.๒ ผู้จัดการโครงการ น้ำหนัก ๒๕ (๑. จำนวนประสบการณ์ในการเป็นผู้จัดการโครงการ ๑.๑ ตั้งแต่ ๑๕ ปีขึ้นไป ได้ ๑๕ คะแนน, ๑.๒ จำนวน ๑๒-๑๔ ปี ได้ ๑๐ คะแนน, ๑.๓ น้อยกว่า ๑๒ ปี ได้ ๐ คะแนน / ๒. จำนวนผลงานการเป็นที่ผู้จัดการโครงการด้านปัญญาประดิษฐ์ ๒.๑ มากกว่า ๑ โครงการ ได้ ๑๐ คะแนน, ๒.๒ จำนวน ๑ โครงการ ได้ ๕ คะแนน, ๒.๓ ไม่เคยมีผลงาน ได้ ๐ คะแนน)
๒.๒.๓ ผู้เชี่ยวชาญด้านปัญญาประดิษฐ์ (AI Specialist) น้ำหนัก ๒๕ (๑. จำนวนประสบการณ์ในการเป็นผู้เชี่ยวชาญด้านปัญญาประดิษฐ์ ๑.๑ ตั้งแต่ ๗ ปีขึ้นไป ได้ ๑๕ คะแนน, ๑.๒ จำนวน ๕-๖ ปี ได้ ๑๐ คะแนน, ๑.๓ น้อยกว่า ๕ ปี ได้ ๐ คะแนน / ๒. จำนวนผลงานการเป็นที่ผู้เชี่ยวชาญด้านปัญญาประดิษฐ์ ๒.๑ มากกว่า ๑ โครงการ ได้ ๑๐ คะแนน, ๒.๒ จำนวน ๑ โครงการ ได้ ๕ คะแนน, ๒.๓ ไม่เคยมีผลงาน ได้ ๐ คะแนน)
๒.๓ ผลงานด้านการพัฒนาระบบปัญญาประดิษฐ์ น้ำหนัก ๑๐.๐๐ คะแนนเต็ม ๑๐๐ (มีประสบการณ์เกี่ยวกับการพัฒนาระบบปัญญาประดิษฐ์ จำนวน ๓ ผลงานขึ้นไป ได้ ๑๐๐ คะแนน / มีประสบการณ์เกี่ยวกับการพัฒนาระบบปัญญาประดิษฐ์ จำนวน ๒ ผลงาน ได้ ๗๐ คะแนน / มีประสบการณ์เกี่ยวกับการพัฒนาระบบปัญญาประดิษฐ์ จำนวน ๑ ผลงาน ได้ ๔๐ คะแนน / ไม่มีประสบการณ์ ได้ ๐ คะแนน)
๒.๔ แนวคิดการออกแบบระบบและการพัฒนาระบบ น้ำหนัก ๓๐.๐๐ คะแนนเต็ม ๑๐๐ (จัดทำเอกสารการออกแบบและพัฒนาระบบ ดังนี้ ๑.๑ อธิบายสถาปัตยกรรมของระบบ (๕๐ คะแนน), ๑.๒ อธิบายเทคโนโลยีที่เลือกใช้ พร้อมอธิบายเปรียบเทียบ (๒๐ คะแนน), ๑.๓ อธิบายแนวทางการพัฒนาต่อยอดในอนาคต (๑๕ คะแนน), ๑.๔ ความพันธ์สมัยของเทคโนโลยีที่เลือกใช้ (๑๕ คะแนน))
๒.๕ ทดสอบการพิสูจน์แนวคิด (Proof of concept) น้ำหนัก ๓๕.๐๐ คะแนนเต็ม ๑๐๐ (นำเสนอรายละเอียดของโครงการตามแนวคิดการออกแบบและพัฒนาระบบต้นแบบเป็น Chatbot AI โดยเน้นการทำงานแบบ Local AI ซึ่งต้องสามารถทำงานได้ใน สภาพแวดล้อมปิด และให้ผู้เสนอราคาเตรียมเครื่องคอมพิวเตอร์แบบพกพามาเอง - ประเมินความสามารถของระบบ ในการถาม-ตอบ การวิเคราะห์ และสรุปสาระสำคัญในการสนทนาได้ (๖๐ คะแนน) - ประเมินความสามารถในการอ่านเอกสาร และสามารถดำเนินการที่เกี่ยวข้องกับเอกสารดังกล่าวได้ (๔๐ คะแนน))"